# -*- mode: mandoku-view; -*-
#+DATE: 2016-06-08 5:55
#+TITLE: 荊南內護國寺啟真誠禪師語錄
#+PROPERTY: CBETA_ID J37nB395
#+PROPERTY: ID KR6q0520
#+PROPERTY: SOURCE Jiaxing Canon Vol. 37, No. B395
#+PROPERTY: VOL 37
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0520_J_003-0718a> 
#+PROPERTY: JUAN 3

 護國啟真誠和尚語錄卷之三¶
書記振聞編錄¶

* 佛祖真讚¶

** 悉達太子讚¶

#+BEGIN_VERSE
「　指天指地獨稱尊不動干戈也太平任是雲門手段¶辣知他雪屈是酬恩」
#+END_VERSE
¶

** 觀音¶

#+BEGIN_VERSE
「　古佛宮裝垂妙像聞思修入證圓通應心水月隨類¶現百億分身處處同」
#+END_VERSE
¶

** 彌勒¶

#+BEGIN_VERSE
「　終朝兀坐歡笑自若冷觀世人來往如梭拮據經營¶自苦奔波噫幾時得脫者凡籠怡怡快快也相我」
#+END_VERSE
¶

** 達磨¶

#+BEGIN_VERSE
「　涉水登山泛渺茫擬將佛法付梁王孰知不識安心¶術一葦凄凄暗渡航」
#+END_VERSE
¶

* 拈頌¶

** 世尊初生¶

#+BEGIN_VERSE
「　由來原自可憐生豐儉隨家樂太平遍野田荒耘未¶得倏然耕動有人爭」
#+END_VERSE
¶

** 世尊在靈山會上¶

#+BEGIN_VERSE
「　目視青蓮顯露機破顏微笑在須臾尋常繡出鴛鴦¶看今日和鍼度與渠」
#+END_VERSE
¶

** 世尊因五通仙人問¶

#+BEGIN_VERSE
「　掬水月在手弄花香滿衣蜂蝶紛紛過牆去眨眼明¶人莫自欺」
#+END_VERSE
¶

** 迦葉尊者因阿難問世尊傳金襴袈裟外¶

#+BEGIN_VERSE
「　密密春雷起臥龍東君從不浪施功尋常一樣窗前¶月纔有梅花便不同」
#+END_VERSE
¶

** 女子出定¶

#+BEGIN_VERSE
「　事緩則圓著甚急如何若何總不必桃花無計避春
<pb:KR6q0520_J_003-0718b>¶風水到渠成路自直」
#+END_VERSE
¶

** 岟崛持缽¶

#+BEGIN_VERSE
「　野馬陽燄不暫停莊嚴色色淨殊因漁翁慣入驚人¶浪入水那沾涓滴痕」
#+END_VERSE
¶

** 僧問馬祖如何是佛¶

#+BEGIN_VERSE
「　顯大機來明大用曲談名相無繁重從教地裂與天¶崩堅若磐石穩若峰」
#+END_VERSE
¶

** 僧問馬祖離四句¶

#+BEGIN_VERSE
「　曲彌高和彌寡字經三寫烏焉馬有耳如聾有口如¶啞等閑一鏃破三關不知誰是其人者」
#+END_VERSE
¶

** 僧問雲門如何是諸佛出身處¶

#+BEGIN_VERSE
「　當機劈面似雷奔拶得東山水上行行到水窮山盡¶處別闡一路出雲門」
#+END_VERSE
¶

** 雪峰禪師因玄沙馳書至乃陞堂開拆見白紙¶

#+BEGIN_VERSE
「　愛重忘姑息文章教爾曹國清才子貴家富小兒嬌」
#+END_VERSE
¶

** 與琳書記¶

#+BEGIN_VERSE
「　個事人人本具貴在直下承當不須思量擬議覿體¶現前靈光」
#+END_VERSE
¶

** 示新庫司¶

#+BEGIN_VERSE
「　居常休莽鹵臨事莫匆匆平懷家和計照顧眉睫中」
#+END_VERSE
¶

** 示先副寺¶

#+BEGIN_VERSE
「　遜謙真道本逆順境和頻悟透浮名事受用無價珍」
#+END_VERSE
¶

** 示齡大德¶

#+BEGIN_VERSE
「　悟得浮生面先觀自己空妨身兼律物應用在其中」
#+END_VERSE
¶

** 示善悅眾¶

#+BEGIN_VERSE
「　和眾不隨流任他呼馬牛不被色聲轉自有出人頭」
#+END_VERSE
¶

** 示孫印素¶

#+BEGIN_VERSE
「　正法續滹沱西江一口吞門庭光赫奕分付與兒孫」
#+END_VERSE
¶

** 示元監院¶

#+BEGIN_VERSE
「　箇事覿相呈拈來一度新耳聾三日後消息許誰親」
#+END_VERSE

<pb:KR6q0520_J_003-0718c>¶

* 恩母傳¶

某幼實愚頑不省所怙厄值兵燹顛沛流離無所不¶
至不幸父值早歿家室瓦鮮母子相依擇木無方六¶
親無盻顧之休戚族勢乏憐恤之垂照世籍荊門里¶
閈許氏之子父諱本璉母李氏零丁難支是以奔南¶
走比母氏旋繼相亡愧恩罔極之莫報深追恃怙以¶
曷酬惟憶大雄氏之洪慈遂披緇以報二親正謂菽¶
水未進涓滴想像莫報萬一者也適閱天童潤禪師¶
語錄內載恩母傳文且有勸請同志有莫報二親者¶
勉作報恩之文以曉將來緇素庶我瞿曇之種姓慎¶
勿以楊墨同日而語也某不解作文止敘從前險釁¶
顛末以告諸同類耳倘或有能思報二親者概然踵¶
效成文貽世俾某得思慕二親之鬱衷誠格稍報生¶
身之纖毫也且吾教典云一子出家九族生天噫諸¶
佛之明言自不爽于錙銖也乃值母誕之辰偈曰吾¶
母誕辰日為兒報答時禮拜求佛恩生天在須臾述¶
古尊宿值母誕偈曰今朝乃吾娘生日揚起佛前長¶
命燈自作自炊還自喫替娘齋了一員僧。¶
¶
護國啟真誠和尚語錄卷之三(終)
<pb:KR6q0520_J_003-0719a>¶

