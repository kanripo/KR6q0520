#-*- mode: mandoku-view; -*-
#+DATE: 2015-08-30 21:53:33.324713
#+TITLE: 荊南內護國寺啟真誠禪師語錄
#+PROPERTY: CBETA_ID J37nB395
#+PROPERTY: ID KR6q0520
#+PROPERTY: SOURCE Jiaxing Canon Vol. 37, No. B395
#+PROPERTY: VOL 37
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0520_J_004-0719a> 
#+PROPERTY: JUAN 4

 護國啟真誠和尚語錄卷之四¶
書記洪信編錄¶

贊¶

董居士真¶

#+BEGIN_VERSE
「　皤然一叟鳩杖隨身彷彿似習池蘊公語續傳燈原¶來是復寰居士諸方見聞有女遣嫁無男當婚相聚¶口團圞大家話無生
#+END_VERSE
」¶

董二居士唪金剛不輟¶

#+BEGIN_VERSE
「　這女善人具丈夫相不去戴笠參俱胝終朝鳴魚唪¶金剛果修淨居善因庶免臨時周彰咦若要勘破來¶往師僧問取趙州和尚
#+END_VERSE
」¶

自贊¶

#+BEGIN_VERSE
「　者個阿師頂圩頭顱人前倔疆肘後懸符與世恬然¶受靈山怤三主護國重新寺圖接續東山成滯貨授¶售自由任所孚殃及叢林數十秋至今光被滿甸都
#+END_VERSE
」¶

偈¶

募鐘¶

#+BEGIN_VERSE
「　果海祗因累劫專佈金檀度任隨緣一椎驚惺利名¶客好向精藍造勝前
#+END_VERSE
」¶

造佛¶

#+BEGIN_VERSE
「　福筵勝會廣無邊佛面光輝已面圓金像嚴裝無漏¶果螽斯祿筭水綿綿
#+END_VERSE
」¶

燈¶

#+BEGIN_VERSE
「　點塔何妨燈一然光明朗朗照三千佛光遠被清光¶徹濟世心香萬古傳
#+END_VERSE
」¶

米¶

#+BEGIN_VERSE
「　未轉法輪食轉先金牛飯桶至今然千家一缽鐵丸¶子古佛肚中萬萬年
#+END_VERSE
」¶

齋¶

#+BEGIN_VERSE
「　靈山自古選佛場五百高僧日日忙為報信檀傾積
<pb:KR6q0520_J_004-0719b>¶廩大家出手扶宗綱
#+END_VERSE
」¶

茶¶

#+BEGIN_VERSE
「　盧仝七碗非奇特趙老三盃豈是狂會得無多佛法¶子客來無語令人忙
#+END_VERSE
」¶

柴¶

#+BEGIN_VERSE
「　運水搬柴皆妙用迎賓送客乃家祥拔山舉鼎雖¶意水足柴方菜更香
#+END_VERSE
」¶

衣¶

#+BEGIN_VERSE
「　然燈播種於當年心印惟憑一縷傳大庾嶺頭千萬¶重始終一念戒珠圓
#+END_VERSE
」¶

佛事¶

本寺耆宿聞一老師火¶

鳳凰臺畔起暮煙鵝池一滴水連天天王祖庭巋然¶
屹西來大意又重宣四大原假合五蘊若浮漚世緣¶
滄海變去來鹿夢囮惟我護國聞翁來自鼎山氣宇¶
如王有擔鈔之風恨未遇婆子點化迄到護國親見¶
忍祖雖無疏鈔可焚末後句子已當面分付了也即¶
未撩起便行且喜未到臘月三十日可謂唧溜漢子¶
具衲僧手眼舉枕公案不被侍僧勘破即今功圓果¶
滿絕後光先一句又作麼生喝一喝云皮膚脫落盡¶
惟有一真實噫一任浮雲變今古牟尼徑寸滿空春。¶

瑞白禪人舉火¶

師云幾回生幾回死生死悠悠無定止證入無餘大¶
涅槃常寂光中無異此今日撥轉舊家風翩翩隻履¶
西歸逝五十六年成底事者回方脫娘生褲且道娘¶
未生時著個甚麼顧左右云汝等諸人道道看若無¶
山僧未免借手行拳去也所以道亡僧面前觸目菩¶
提活人路上死人無數上人會麼喝一喝執火炬云¶
大千沙界現全身獅子獨行無伴侶。¶

舉火
<pb:KR6q0520_J_004-0719c>¶

金不博金生死海中無向背楔能出楔眾生諸佛正¶
相當所以道無明實性即佛性幻化空身即法身如¶
是則山河大地同轉根本法輪鱗甲羽毛共證真常¶
實際法爾如然不假穿鑿今日山僧為汝覿面舉揚¶
上人還承當麼若能如是便可超佛越祖出死入生¶
其或未然為汝更指一路以火炬打圓相云有水皆¶
含月無山不帶雲。¶

舉火¶

歷劫不曾迷云何方始覺生死及涅槃個中無處著¶
所以全體恁麼來則來無所從全體恁麼去則去無¶
所至來無所從則生本不曾生去無所至則死本不¶
曾死既無生死則當處湛然覿體現前不真何待以¶
火炬云上人珍重去無明山上起雲雷生死海中為¶
雨露。¶

入塔¶

生亦非成死亦非壞直下會得頓超十界不勞彈指¶
塔門開達者同遊涅槃海。¶

弔不礙大師¶

昔日同參今朝覿面兩個五百原是一貫不須拍手¶
哭蒼天拈出秦時𨍏轢鑽展坐具云且道阿誰證盟¶
一任諸方剖判。¶

天童老人諱千花叢裡現優曇水出高源青出藍誤¶
賺不知多少眾前三三與後三三茲屆十一月十六¶
日乃我天童老人初度之辰若乃仁義道中世諦流¶
布則且置只如不涉程途還假相見也無乍收宿雨¶
孤雲斷明月一天方夜寒。¶

磬山老人忌砧杵千家夜星河一雁秋突出殊難辯¶
明珠暗裡投是以大人具大見大智得大用展鶤鵬¶
之翼奮獅子之威蓋色其身超今越古拈起栗棘蓬¶
放出金剛圈整齊佛祖號令人天掃出三玄三要滅
<pb:KR6q0520_J_004-0720a>¶
卻正法眼藏殺人刀活人劍斬釘截鐵騎虎頭據虎¶
尾絕後光前直得三賢十聖膽顫魂驚盡大地人亡¶
鋒結舌使德山臨濟再生也討頭惱不著此是我老¶
人一生受用不盡底閒家具今日因齋慶贊不妨為¶
眾拈出雖然如是以此見他老人譬如掉棒打月何¶
啻萬里崖州亦大遠在乃召眾云還見老人麼一堂¶
風冷淡千古意分明。¶

挂鐘板¶

馬祖建叢林百丈立規矩原為雲水趨投老病無依¶
不是自居自食東邊蕩來西邊嬉今日重整舊家風¶
祖佛龍天生歡喜噫板鳴要齊集舉止須威儀。¶

挂火牌¶

趙老茶三甌金牛漆桶快要開者個鋪成人不自在¶
飯熟任開柳僧集須鳴牌供養無心人千佛從茲來。¶

監齋¶

監齋大士菩薩化現文殊文喜打成一片香積調和¶
一味任他凡聖交參國清護國無兩樣休言饒舌老¶
豐干。¶

伽藍¶

信施祗園財廣金佈續智者燈均為慈護佛法當茲¶
秋晚全仗金湯密固勿使寒拾檢點方為伽藍淨土。¶

齋榜¶

先炊無米飯僧多須問金牛造若何選佛場開憑妙¶
手傾囊出廩在檀那。¶
¶
¶
¶
¶
¶

<pb:KR6q0520_J_004-0720b>¶

詩¶

禮開山師祖遍老和尚¶

#+BEGIN_VERSE
「　掬水從來香有源卓飛燈續是師恩遙思面壁傳心¶淨始得開筵法侶尊寶地不隨風物改慈雲常共雨¶花存宗乘竊恐輸門外聊為搬柴衍後昆
#+END_VERSE
」¶

九日龍山奉陪諸公作¶

#+BEGIN_VERSE
「　散步高原外人煙入杪秋烏檣過虎渡鴈字帶龍洲¶秀色三峰出嵐光八嶺幽參軍落帽地風韻有名流
#+END_VERSE
」¶

章臺¶

#+BEGIN_VERSE
「　春日城隅迥無邊野色來楚宮何處是梅影自徘徊¶堤遠人煙曲碑殘字跡灰昭王猶有祭歎息此章臺
#+END_VERSE
」¶

天皇山有感¶

#+BEGIN_VERSE
「　天皇傳法地勝跡自依稀世遠銘鐘古時移堂柏非¶僧繇不可見開子亦難幾(開子明時詩僧也)惟有青青艸春¶來是處歸
#+END_VERSE
」¶

黃鶴樓¶

#+BEGIN_VERSE
「　危檻層巒壓萬家漢陽江夏對芳華漁舟遠浦歸人¶晚小院殘詩落照斜一枕黃梁真大夢數聲仙笛在¶梅花縱觀千古東流外倍覺浮生是井蛙
#+END_VERSE
」¶

小姑山¶

#+BEGIN_VERSE
「　崔嵬屹立似天關推卻篷窗見一班洗缽方逢江日¶霽掛帆正逐海潮還人天誰辨空中相流峙常存大¶界間自念非因經卷往堪將蹤跡負名山
#+END_VERSE
」¶

午泊采石¶

#+BEGIN_VERSE
「　古柏蒼松裡危橋水逕通苔青全覆石蘿綠似嵌空¶江海風帆上乾坤午夢中琴聰非我事自笑入詩筒
#+END_VERSE
」¶

金陵¶

#+BEGIN_VERSE
「　日夜江聲過石頭金陵王氣自千秋人間多少欷歔¶事莫只空空厭比丘
#+END_VERSE
」¶

舟次金山
<pb:KR6q0520_J_004-0720c>¶

#+BEGIN_VERSE
「　矗翠超人境乘流到上方江聲疑地盡海氣與雲翔¶坱圠蛟龍護洪紛鴒雀藏笠瓶何處著開士正陞堂
#+END_VERSE
」¶

虎丘¶

#+BEGIN_VERSE
「　寰宇傳名勝今來見虎丘生公能說法風俗尚同遊¶山色籠香積鐘聲帶棹流偨虎諸幻影安用敝衲愁
#+END_VERSE
」¶

嘉禾煙雨樓¶

#+BEGIN_VERSE
「　憑欄一望海潮東萬樹千村煙雨中雅趣詩間尋杜¶老輞川畫裏見王公塔邊古墓歸憑弔世上浮名互¶色空為報仕途留滯客牛衣何必泣時窮
#+END_VERSE
」¶

靈隱寺¶

#+BEGIN_VERSE
「　鷲峰何代自飛來古剎巋然冷石臺滄海東阬日月¶杳直從高望一徘徊
#+END_VERSE
」¶

五百羅漢堂¶

#+BEGIN_VERSE
「　西天東土竟何如海藏龍宮任所居深淺由來憑象¶兔三乘誰與破空虛
#+END_VERSE
」¶

西湖¶

#+BEGIN_VERSE
「　湖光蕩漾錦攢天亭榭花間照客船惟有緇衣隨白¶鷺浮沉不計到誰邊
#+END_VERSE
」¶

禮天竺大士¶

#+BEGIN_VERSE
「　無邊無象也無塵合掌虔登又一新十二觀中千處¶現不須一喝始驚人
#+END_VERSE
」¶

送月師入京¶

#+BEGIN_VERSE
「　三載琳宮一日成從茲報國又垂名王家功德真悠¶久鄭重吾師持缽行
#+END_VERSE
」¶

奉和胡念蒿先生夜坐韻¶

#+BEGIN_VERSE
「　著述到禪林掩關自苦吟黃花經雨暮紅樹綻秋深¶文獻山川色圓通聖佛心紫茸趺坐下鐘罄一沉沉
#+END_VERSE
」¶

元夕¶

#+BEGIN_VERSE
「　豐登最喜宜春晴萬彙千葩入眼生花月光輝人共¶賞火燈交處是雙城
#+END_VERSE
」
<pb:KR6q0520_J_004-0721a>¶

新年¶

#+BEGIN_VERSE
「　一樣梅花又改年起看風雨卜蠶天竹爐瓦灶無新¶火榾柮猶然昨夜煙
#+END_VERSE
」¶

明和尚歸萬壽菴¶

#+BEGIN_VERSE
「　數載祗園法席開匡徒領眾意徘徊眉山俊秀荊芳¶遍雙桂枝條任剪裁
#+END_VERSE
」¶

哭徒惟中¶

#+BEGIN_VERSE
「　息慈早歲便相隨坐穩蒲團垢欲離逝水於今悲弟¶子孤雲自昔愧人師榮枯朔晦誠難問往返東南亦¶可思最是歸家先瘞母空門不負背倫疑
#+END_VERSE
」¶

挽揮印禪師¶

#+BEGIN_VERSE
「　虛空雖世界不謂遂無生雅志尚高遠參鋒喜縱橫¶相知成一夢客邸化浮名嗟彼荊門路能忘太上情
#+END_VERSE
」¶

與爻人話別¶

#+BEGIN_VERSE
「　問訊何暌隔全然鴻踏泥靈山同記別濟水共分溪¶千里真如夢萬機不可齊相逢參飯罷一任又東西
#+END_VERSE
」¶

淨土¶

#+BEGIN_VERSE
「　曾無藥石偏生病雖有蒲團不坐禪水月願王松樹¶案數枝香透瓦瓶遵
#+END_VERSE
」¶

其二¶

#+BEGIN_VERSE
「　祈假逞生淨土身落紅偏苦妒余春燈前燒卻長生¶術剩買黃金鑄二親
#+END_VERSE
」¶

閱玉泉志¶

#+BEGIN_VERSE
「　響往名山已數秋幾番策杖欲經遊會心若晤堆藍¶狀入耳方知四絕留鐵塔鑏金光影燦珠泉跳玉掌¶趺求南燈永續曹溪派北秀誰宗一線頭
#+END_VERSE
」¶

閱藏¶

#+BEGIN_VERSE
「　萬古鴻濛外三生智慧中妄真空相迴仙佛聖賢通¶寶鼎占雲氣珠龕映日瞳僧寮繙貝葉盛代祝年豐
#+END_VERSE
」¶

奉和彝鎮嚴護法貪佛閣詩
<pb:KR6q0520_J_004-0721b>¶

#+BEGIN_VERSE
「　佛日中天無盡蘊大千累億見恒沙四門已辨人天¶界五衍何岐南北家寶閣麟章開願力祗園龍樹有¶光華從今鈴鐸聲聲裡喚醒塵衣與亂紗
#+END_VERSE
」¶

呈修志諸先生¶

#+BEGIN_VERSE
「　天地有大文靈秀有奧宅不朽在立言古今傳載籍¶所藉為國華文獻增舄奕吾荊劫灰後什一鮮千百¶聖朝今光被右文無遺策先生奉徵聘乃作十笏客¶直筆發潛德軒軒振風格玉韞山自暉幽蘭揚芳澤¶與其有諛美不如有己責即茲荒陋寺亦得備前蹟¶昭昭人耳目原非私所適竊窺兩月中討論窮晨夕¶如此著書心信足垂金石
#+END_VERSE
」¶

夢先師若老和尚¶

#+BEGIN_VERSE
「　不知大夢是何人夢醒猶疑見是真應為迷途煩指¶點香焚一瓣到清晨
#+END_VERSE
」¶

夏晚同陸吉芳淑二監院納涼¶

#+BEGIN_VERSE
「　共坐古柏下涼在風生裏時方苦炎熱眾心各懽喜¶有似當渴飲不必廉泉水相彼風中旛搖搖孰為此¶以此觀一切無定者何已蝙蝠穴層閣旦夕反相視¶至人寢不夢夢覺有妙理坐起散步行誰行亦誰止
#+END_VERSE
」¶

蘭¶

#+BEGIN_VERSE
「　綺石黃甕便是家幽香原不逐繁華瓶邊澆水籬邊¶蓋相看年年自作花
#+END_VERSE
」¶

牧牛頌¶

引
牧牛之譬其年久矣自南泉拈掇頭角轉露普明¶
添足繫之以頌宗教能詩之士雜然賡之然自有¶
者片田地便有者個畜生為甚麼有等一時討鼻¶
孔不著動著犯人苗稼且利害在甚麼處請向葛¶
藤窠裡摸索。¶

未牧¶

#+BEGIN_VERSE
「　意氣昂昂頭角高牧童鞭執趁途遙深山曠野艸漫
<pb:KR6q0520_J_004-0721c>¶地信嘴滿腮觸異苗
#+END_VERSE
」¶

初調¶

#+BEGIN_VERSE
「　牢拴鼻孔乘時穿緊把繩頭漫著鞭畜養多年愚拙¶性始知今日費心牽
#+END_VERSE
」¶

受制¶

#+BEGIN_VERSE
「　出門或可自相隨放去收回暫少馳旦暮小心頭腳¶穩水邊林下莫教疲
#+END_VERSE
」¶

迴首¶

#+BEGIN_VERSE
「　綠楊堪繫始回頭僵屈援收漸漸柔休怪山童性未¶怠頃然失卻漫相留
#+END_VERSE
」¶

馴伏¶

#+BEGIN_VERSE
「　山南山北水溪邊穩伏傾誠犁祖田不帶繩頭飲水¶艸晚歸搖尾不須牽
#+END_VERSE
」¶

無礙¶

#+BEGIN_VERSE
「　牛人兩兩俱如如聲色相忘各不拘松石安閒穩坐¶睡笛腔無韻樂餘餘
#+END_VERSE
」¶

任運¶

#+BEGIN_VERSE
「　紅紫三春野色中溪南溪北艸茸茸本分水艸隨分¶納快活山童午睡濃
#+END_VERSE
」¶

相忘¶

#+BEGIN_VERSE
「　束手相忘還未中此心期與岫雲同雪牛既到白¶裡獨朗桂輪照碧空
#+END_VERSE
」¶

獨照¶

#+BEGIN_VERSE
「　威音那畔本相安叵耐有生始戀纏今日方知娘鐵¶面者回參透祖師關
#+END_VERSE
」¶

雙泯¶

#+BEGIN_VERSE
「　人牛屏跡事難明者裡斷然向孰陳鐵餒咬來當面¶剝祖師無處去藏身
#+END_VERSE
」¶
¶

<pb:KR6q0520_J_004-0722a>¶

啟¶

上提學胡先生啟¶

恭惟　老先生護法才雄八座彩映三湘志同范文¶
正輕肥溫飽俱忘學似陸宣公曠達浮華盡脫一登¶
其門則聲價垂珠前　諸當事以董修郡乘請¶
駕臨山寺毫乏供陳慚愧殊甚深荷垂青詩箑普及¶
儼若天風下頒擲地金聲謹供常住真乃學士王帶¶
以誌銘德面謝不宣。¶

上江南徽州郡伯亢護法啟¶

睽違三月倏焉如昨恭惟　大護法關西名家隴右¶
一人朝野欣瞻廟廊生色前此按至不遑應迓叨承¶
香供至今銘切恨不獲時親左右為悵特簡候安佇¶
擬高擢司馬勿忘記莂靈山政事之暇休言饒舌豐¶
干聚晤譚心自有期在臨穎曷勝企仰。¶

復陰護法請藏啟¶

轉眼簇新日月雖爾恭惟　護法荊南佛護法海金¶
湯寇借晉西汾黎戴化育之恩膏謁　天飛鳥楚國¶
飄香風于梓里四野歡騰萬彙增麗寺叨護法奇緣¶
喜出望外法寶功德名垂千古途遙未遑致賀正慕¶
間忽從事公馳翰至開函宛見芝眉恨無縮地可親¶
猶垂盼殷殷曷敢當耶詢其福禧駢臻德政浩渺不¶
勝欣忭且言待以國士主賓會合不偶實三生幸也¶
耑啟候安延冀駟馬題橋策杖侯門以話無生錫帶¶
之施永奠祇園也肅此荒函不勝主臣。¶
¶
¶
¶
¶

　　　　　　　　　　　　(嘉興楞嚴經坊夏繼寧)¶
護國啟真誠和尚語錄卷之四(終)